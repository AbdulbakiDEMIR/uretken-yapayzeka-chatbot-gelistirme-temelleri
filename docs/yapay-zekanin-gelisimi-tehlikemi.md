## Yapay Zekanın gelişimi bir tehike mi?

Teknolojik gelişmeler, insanlığın bilgiye erişim ve üretkenlik süreçlerini her zaman dönüştürmüştür. Günümüzde yapay zekâ ve büyük dil modellerinin yükselişiyle birlikte, özellikle yapay zekanın gelişmesiyle üretken yapay zekâ sistemlerinin yazılım geliştiriciler, akademisyenler ve diğer meslek grupları üzerindeki etkisi sıkça tartışılmaktadır. “Yapay zeka işimizi elimizden alacak mı?” sorusu, aslında yıllar önce “Google bizi hazıra mı alıştırıyor veya araştırma yeteneğimizi mi azaltıyor=”, daha öncesinde “Stack Overflow gibi platformlar yazılımcıların yeteneklerini köreltiyor mu?” şeklinde gündeme gelen tartışmaların bir devamı gibi değil mi ?

2000’li yılların başında, internetin yaygınlaşmasıyla birlikte Google, herkes için anında bilgiye ulaşmayı mümkün hale getiren devrim niteliğinde bir araç hâline geldi. O dönemde hatırlarsanız ödevlerimizi Google üzerinden hazırladığımızde veya derinlemesine raştırma yapmadan “kopyala-yapıştır” yöntemiyle Google’dan bilgi almaanın hangimize katkısı oldu? Veya bu bilgilerin hangisni hatırlıyoruz? Zira yüzeysel bilgi edinme alışkanlığı, bireylerin konular üzerinde derinlemesine düşünmesini ve analiz yeteneğini geliştirmesini engellediği bir gerçek. Haliyle günümüzde bu eleştiriler artık Google değil ChatGPT gibi üretken yapay zekâ sistemleri için dile getirilmektedir.

Ancak burada asıl mesele, bir aracın kullanım şeklidir. Google, Stack Overflow veya ChatGPT gibi bilgi kaynaklarını bilinçsizce ve ezbere kullanmak, gerçekten de öğrenmeyi engelleyebilir. Örneğin, Stack Overflow'dan bir kod parçasını anlamadan kopyalamak ve projeye dahil etmek, yazılımcının problem çözme becerilerini geliştirmesine katkı sağlamaz. Benzer şekilde, ChatGPT’den alınan bir kodu veya metni sorgulamadan doğrudan uygulamak da teknik bilgi seviyesini ilerletmeye yardımcı olmaz. Fakat bu tür araçlar bilinçli ve amaçlı bir şekilde kullanıldığında, kullanıcıların bilgiye erişimini hızlandıran ve problem çözme yetilerini güçlendiren müthiş destek sistemlerine dönüşebilirler.

Özellikle yazılım sektöründe, bir geliştiricinin başarısı yalnızca elindeki araçlara değil, o araçları nasıl kullandığına da bağlıdır. Stack Overflow yıllar boyunca milyonlarca geliştiriciye çözüm sunmuş, ancak gerçekten başarılı olanlar yalnızca çözümleri kopyalayanlar değil, aynı zamanda o çözümleri analiz eden, yorumlayan ve kendi projelerine uyarlayanlar olmuştur. Aynı şekilde, ChatGPT ve farklı AI araçları da  bir yazılım geliştiricisine rehberlik edebilir, farklı yaklaşımlar sunabilir ve yeni fikirler üretebilir. Ancak temel mühendislik bilgisini edinmeden yalnızca ChatGPT’nin ürettiği içerikleri kopyalamak, kişisel gelişimi ve mesleki ilerlemeyi sekteye uğratabilir.

Özetle, AI veya AI araçlarının işimizi elimizden alıp almayacağı, onu nasıl kullandığımıza bağlıdır. Bilgiyi sorgulayan, öğrenmeye açık olan ve araçları kendi gelişimi için bilinçli bir şekilde kullanan bireyler için yapay zekâ, bir rakipten ziyade güçlü bir yardımcıdır. Tıpkı Google’ın, Stack Overflow’un veya programlama kütüphanelerinin yazılım geliştiricilerin sonunu getirmediği gibi, AI araçları da yalnızca bir araçtır. Asıl farkı yaratan, bu aracı nasıl kullandığımızdır.

![{8EB6F74E-1F8C-49F0-9E6E-C10B76923E73}](https://github.com/user-attachments/assets/55fcccd6-29c4-456c-afae-62758943c1e2)
